# Context

## Verzoek van Doccle

Doccle heeft bij SIVI het verzoek neergelegd tot standaardisatie van gebeurtenissen en signalen. Dit verzoek richt zich op het standaardiseren van triggers/events (bijv. levensgebeurtenissen) en bijbehorende acties. ANVA werkt mee in dit traject.

Tijdens een gebeurtenis (van de persoon zelf of een persoon in zijn/haar omgeving) moet een consument vaak allerlei acties uit (laten) voeren. De wens is dat (bijvoorbeeld) een adviseur of verzekeraar deze acties eenvoudig en gestandaardiseerd onder de aandacht van de consument kan brengen middels een signaal.

## Standaardisatie met mogelijkheid tot eigen invulling

Het idee van gestandaardiseerde acties en gebeurtenissen ligt in lijn met het stellen van profielvragen. Net zoals sprake is van standaard-profielvragen, kan ook sprake zijn van standaard-acties of -gebeurtenissen. Daarnaast wil een adviseur (of diens softwareleverancier) zelf (maatschappij)specifieke acties of gebeurtenissen kunnen toevoegen. De wens is dan ook om de structuur van een signaal te standaardiseren, als ook de meest generieke gebeurtenissen en acties op te nemen in de standaard. Partijen kunnen specifieke(re) gebeurtenissen en acties dan wel volgens de structuur communiceren, maar op bepaalde punten met eigen invulling.

## Voorbeelden acties en gebeurtenissen

Enkele voorbeelden van mogelijke acties in het geval van:

- Overlijden van een naaste - https://www.notaris.nl/files/Brochures/checklist-wat-moet-ik-regelen-na-een-overlijden.pdf
- Scheiding - https://www.scheidenmetaandacht.nl/stappenplan-online-scheiden
- Kind op kamers - https://www.arag.nl/familie-en-relatie/kind-op-kamers/

Zie ook hoofdstuk 2 voor de vertrekpunten en definities van gebeurtenissen, acties en signalen.

# Doel

Deze notitie geeft een opzet voor het standaardiseren van gebeurtenissen en acties, als ook een berichtstructuur voor het uitwisselen van signalen om zulke gebeurtenissen en acties uit te wisselen of te registreren.

<p class="note" title="notie">
SIVI gaat voor haar standaarden altijd uit van een zo generiek mogelijke invulling van de standaard. De notitie en uitbreiding van de standaard zullen dan ook gebeurtenissen in de ruimste zin van het woord faciliteren. Specifiek levensgebeurtenissen uit het oorspronkelijke verzoek van Doccle/ANVA zijn een specifieke invulling hiervan. In de voorbeelden in deze notitie zullen levensgebeurtenissen wel de leidraad vormen.
</p>


# Doelgroep

Ontwikkelaars van toepassingen waarbij het uitwisselen/registreren van signalen rondom gebeurtenissen en bijbehorende acties, waarde toevoegt voor de consument, adviseur of aanbieder.
