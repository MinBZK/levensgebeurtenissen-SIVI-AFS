# Vertrekpunten

## Wat is een signaal?

Een signaal is een bericht vanuit een partij naar een andere partij naar aanleiding van een gebeurtenis met het verzoek om actie te ondernemen.

Bijvoorbeeld: een adviseur of verzekeraar stuurt, omdat een klant 18 jaar is geworden, het verzoek om de betaalgegevens te updaten. Een signaal kan ook vanuit de consument komen, wanneer deze een gebeurtenis initieert â€“ bijvoorbeeld voor het doorgeven van een verhuizing.

## Wat zijn gebeurtenissen en welke soorten gebeurtenissen onderkennen we?

Als uitgangspunt voor deze notitie hanteren we twee soorten gebeurtenissen:

- Levensgebeurtenissen: gebeurtenissen in het leven van de consument die mogelijk acties vereisen. Voorbeelden: 18 jaar worden, overlijden, scheiding, verhuizing.
- Servicegerelateerde gebeurtenissen: gebeurtenissen met betrekking op de dienstovereenkomst tussen consument en aanbieder die mogelijk acties vereisen. Voorbeelden: aflopen rentevastperiode, premieafschrijving, einde servicecontract.

## Wat zijn acties?

Een actie is een taak die een partij moet uitvoeren naar aanleiding van een of meer gebeurtenissen. Bijvoorbeeld het updaten van de betaalgegevens (actie) wanneer de premieafschrijving gaat plaatsvinden (servicegerelateerde gebeurtenis), of het aanvragen van een zorgverzekering (actie) wanneer de consument 18 jaar wordt (levensgebeurtenis).

## Use cases

Voor deze notitie zijn vanuit Doccle en ANVA drie use cases opgesteld. Deze vind je in de bijlagen, inclusief voorbeelduitwerkingen in de voor SIVI AFS opgestelde denkrichting van deze notitie.
